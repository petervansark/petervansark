---
layout: page
title: Referenties
---

### Van Galen Design

Goede samenwerkingspartners zijn schaars en ik ben er trots op, als grafisch vormgever, dat ik met jou, als professionele webbouwer, al acht sites heb vormgegeven! Van Jopke Kruyt zorginnovatie, Jobset, Molendier, Kloek, TJ-partners, Namas, Lodur tot ACS-technology.


Als een spin in het web regel jij meteen de domeinnamen met bijpassende e-mailadressen. Na het intakegesprek met de klant kan ik er volledig op vertrouwen dat het technische gedeelte van de website goed uitgevoerd wordt, met oog voor detail. Jij zorgt ervoor dat mijn huisstijlontwerp in de juiste kleuren - in PMS, cmyk, beeld en lettertypen - er professioneel uitziet online.


De reden waarom we elkaar zo goed verstaan, is dat jij talen spreekt die ik niet ken! Naast Nederlands, Engels en Indonesisch spreekt Peter vloeiend: HTML5, PHP, CCS3 en JavaScript.
Peter jij bent de meest sympathiek, geduldig en behulpzame collega die ik ken. Jij programmeert oplossingen, komt afspraken altijd na en reageert snel op mijn vragen.


Peter jij bent een ware 007 als het gaat om slimme innovatieve oplossingen te bedenken door o.a. bestaande systemen te integreren met internet. Dit doe jij voor organisaties door bijvoorbeeld webshops, bestel- en leveringssystemen te koppelen aan de administratie. Deze schat aan waarde levert ondernemers geld op en tijdwinst!


Dus, kan je website beter? Bel mijn Peter


Renate van Galen

[Van Galen Design](http://www.vangalendesign.eu/)


<br/>

---

<br/>

### Narratus Multimedia

Mijn website is essentieel voor mijn bedrijf. Potentiële klanten kunnen mijn werk erop bekijken en via blogs kan ik mijn doelgroep bereiken. Het grote voordeel van mijn site is dat ik hem zelf kan bijhouden. Ík bepaal de inhoud.


Maar dan is het wel belangrijk dat de website altijd bereikbaar is en veilig en dat updates geïnstalleerd worden. 
Die techniek, daar heb ik dan weer helemaal geen verstand van, maar gelukkig heb ik daar Peter van Sark van Nuntius voor ingeschakeld.


Peter zorgt ervoor dat ik geen omkijken heb naar de techniek en me alleen maar op de inhoud hoef te richten. De hosting is goed, updates worden keurig verzorgd en de website is nog nooit offline geweest.
En áls er dan eens een probleem is, bijvoorbeeld door een plugin die ik zelf geïnstalleerd heb, rust Peter niet totdat het is opgelost en de website weer werkt zoals deze moet werken.


Peter is een vakman die doet wat hij belooft, biedt een topservice en ook nog eens tegen een keurig tarief. Daarom kan ik hem met een gerust hart aanbevelen aan iedereen binnen mijn netwerk!


Gerrit de Heus

[Narratus Multimedia](https://www.narratusmultimedia.nl)